Lásd még: [[Emberek]]

_Az emberi faj nem volt mindig része e világnak, a [[II. Kor]]ban jelentek meg, mint a leginvazívabb faj. Bár semmiben sem voltak kiemelkedőek, kivételes alkalmazkodóképességük és gyors szaporodásuk révén a [[III. Kor]] közepére az emberi városok és falvak uralták a világot. Rövid élettartamuk ellenére sokrétű érdeklődésükkel és a környezethez való egyedi asszimilációs képességükkel képesek voltak megállni a helyüket a legkülönfélébb tájakon is, kivéve az Elektromosság Monolit Félszigetét avagy a Túlvilágot, ahol a különleges kristályokhoz való affinitásuk a leggyengébb._

---

### Alap Statisztikák

Az emberi karakterek a következő alap statisztikákkal és kezdőértékekkel rendelkeznek:

| STR | TGH | SPD | DEX | INT | CHA | WIS | WIL | PER | LUC |
| :-- | :-- | :-- | :-- | :-- | :-- | :-- | :-- | :-- | :-- |
| +1 | +1 | +1 | +1 | +1 | +1 | +1 | +1 | +1 | 0 |

### Kezdő Erőforrások

| Érték                | Alapérték |
| :------------------- | :-------- |
| **Életerőpont (HP)** | 25        |
| **Manapont (MP)**    | 100       |

### Fajspecifikus Képességek

Az emberek veleszületett tulajdonságokkal rendelkeznek, melyek egyedivé teszik őket a többi faj között:

#### Kulturális Fejlettség

Az emberiség kulturális és népességi fölénye lehetővé teszi számukra, hogy könnyebben sajátítsanak el bármilyen **Mesterségek & Hivatások** képességet. Ennek köszönhetően a karakterednek 1 ponttal kevesebbe kerül ezen képességfák megtanulása. Fontos: a tanulás költsége nem csökkenhet 1 pont alá, hacsak az alapértelmezett költség sem volt több 1 pontnál.

#### Eltökélt Mesterség

Rövid életük során az emberek gyorsan megtalálják céljukat és szenvedélyesen elköteleződnek választott hivatásuk mellett. Karakterkészítéskor válassz ki egyetlen skillfát. Az ehhez a skillfához tartozó képességek megszerzése feleannyi tapasztalatpontba kerül. Az értékeket felfelé kell kerekíteni, és a költség nem lehet kevesebb 1 pontnál.

#### Könnyebb Alkalmazkodás

Az emberek kivételes alkalmazkodóképességükről híresek: könnyen felejtenek, és még könnyebben tanulnak. Minden Hosszú Pihenés alkalmával a karaktered elfelejthet egy általa ismert skillt. Az erre a skillre fordított összes tapasztalatpontot visszakapod, és azt szabadon felhasználhatod bármely más elérhető skillfa bármely skilljének megtanulására.