# Karakterjellemzők: Statisztikák és Képességek

Karakteredet különböző alapvető statisztikák és erőforrások jellemzik, amelyek meghatározzák képességeit a világban. Ezek az értékek adják karaktered mechanikai alapját, és kiindulópontul szolgálnak a kalandok során.

A karakterek alapértelmezés szerint a következő statisztikákkal és értékekkel kezdenek. Azoknál az értékeknél, amelyek mellett **(+- a dobáshoz)** jelzés szerepel, az adott statisztika maga is módosítóként használható a kapcsolódó dobásokhoz. Alapértelmezés szerint minden fizikai és szellemi statisztika **0-ról** indul.

## Statisztikák

### Fizikai Statisztikák

| Statisztika (Angol / Magyar)   | Módosító      | Leírás és Elsődleges Hatása                                                                                                                                                              |
| :----------------------------- | :------------ | :--------------------------------------------------------------------------------------------------------------------------------------------------------------------------------------- |
| **Strength (STR) / Erő**       | +- a dobáshoz | A karakter fizikai erejét méri. Gyakran használatos támadó dobásokhoz, befolyásolja a teherbírást, valamint a fegyver- és páncélkövetelményeket.                                         |
| **Toughness (TGH) / Kitartás** | +- a dobáshoz | Meghatározza a maximális Életerőpontot (HP), a gyógyulás mértékét, és az ellenállást mérgekkel, betegségekkel, valamint természeti hatásokkal (pl. hőmérséklet) szemben.                 |
| **Speed (SPD) / Sebesség**     | -             | A karakter sebességét jelöli minden értelemben. Ebből számolódik az akciók száma, a mozgás távolsága és egyéb hasonló értékek. Kritikus a Célpont Védelem (Target Defense) számításához. |
| **Dexterity (DEX) / Ügyesség** | +- a dobáshoz | A karakter mozgékonyságát, ügyességét és precizitását tükrözi. Minden ügyességet igénylő tevékenységhez és pontossághoz kapcsolódik. Ebből számolódik a Területi Védelem (AoE Defense).  |

### Szellemi Statisztikák

| Statisztika (Angol / Magyar)           | Módosító      | Leírás és Elsődleges Hatása                                                                                                                                                                                                                                                                                                                       |
| :------------------------------------- | :------------ | :------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| **Intelligence (INT) / Intelligencia** | +- a dobáshoz | A karakter problémamegoldó képessége, nyelvtudása és mágiahasználata mind ehhez a statisztikához kötődik.                                                                                                                                                                                                                                         |
| **Charisma (CHA) / Karizma**           | +- a dobáshoz | Egy mérőszám, amely a karakter kiállását, meggyőző erejét és szociális készségeit határozza meg. Nem azonos a szépséggel. Hasznos kereskedésben, politikában és megfélemlítésben.                                                                                                                                                                 |
| **Wisdom (WIS) / Bölcsesség**          | +- a dobáshoz | Bölcsesség alatt az évekkel járó tapasztalatot és a józan paraszti eszet értjük. Ide tartozik a spiritualitás is. Hatóköre a térképek olvasásától a szellemlényekkel való kapcsolattartásig terjed.                                                                                                                                               |
| **Willpower (WIL) / Akaraterő**        | +- a dobáshoz | Fontos érték a mentális kihívások leküzdésére, valamint a mágikus hatások kivédésére. Ebből számolódik továbbá a Mentális Védelem (Mental Defense) is.                                                                                                                                                                                            |
| **Perception (PER) / Érzékelés**       | +- a dobáshoz | A karakter környezetére való figyelmességét mutatja. Minél magasabb, annál nehezebben lehet meglepni rejtőzködő ellenségekkel vagy csapdákkal. Hatékonyabbá teszi az érzékszervekkel való keresést, és segíti a személyek érzéseinek olvasását. A Passzív Érzékelés (Passive Perception) értéke ebből számolódik: `Passzív Érzékelés = 10 + PER`. |
| **Luck (LCK) / Szerencse**             | +- a dobáshoz | Szerencse. Amennyiben a karakteren kívül álló, véletlenszerű esemény történik, a szerencse befolyásolja annak kimenetelét.                                                                                                                                                                                                                        |

## Egyéb Értékek és Erőforrások

Ezek az értékek a karakter pillanatnyi erőforrásait, védekezési képességeit vagy speciális mechanikáit mutatják.

### Fogyasztható / Limit Értékek

| Érték (Angol / Magyar)              | Leírás és Számítása                                                                                                                                                                                                                                                                                                                                                                                                     |
| :---------------------------------- | :---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Health Point (HP) / Életerőpont** | A karakter jelenlegi és maximális életerejét jelöli. A maximális HP alapértelmezés szerint fajtól függ, általában 25 körüli. A TGH (Kitartás) minden pontja 5 életerőt ad, a faj alapértelmezett élete nem tartalmazza a TGH bónuszait. Az élet pihenésekkel vagy fogyasztható tárgyak segítségével töltődik vissza.                                                                                                    |
| **Mana Point (MP) / Manapont**      | Egységnyi mana, amely egy apró kristály használatára vagy egyetlen varázshatás végrehajtására elegendő. A karakterek manája szinttől, fajtól és osztálytól eltérő lehet. Alapértelmezés szerint, akinél jelen van, 100-tól indul, és alapértelmezés szerint nem töltődik vissza automatikusan.                                                                                                                          |
| **Weight Limit / Teherbírás**       | Megadja, mennyi súlyt cipelhet a karakter. Ezenfelül egyszerűen nem képes elbírni a tárgyat/tárgyakat. A teherbírás táskától függ. További információk: [[Tárhely]].                                                                                                                                                                                                                                                    |
| **Armor Point (AP) / Páncélpont**   | A pajzsok és páncélok viselésével növelhető, alapértelmezés szerint 0. Minden bejövő sebzésből az AP mennyisége levonható, ha a játékos úgy dönt, azonban az elhasznált pontok az AP értékét csökkentik, amelyet csak javítással lehet visszaszerezni. A páncélzat semlegesíthető *Páncéltörő (Armor Penetration)* módosító által. Minden másik értékszámításnál az AP a jelenlegi, rendelkezésre álló értéket jelenti. |
| **Relations / Kapcsolatok**         | Karizma (CHA) alapú érték, amely megmondja, hány jelentős kapcsolatot tud fenntartani egy karakter. Lásd: [[Relations]].<br>**Számítása:** CHA.                                                                                                                                                                                                                                                                         |
| **Strings / Fonalak**               | A varázslatok során felhasznált érték. Azt mutatja, hány hatást, hány célpontra lehet kifejteni. Lásd: [[Fonal]].<br>**Számítása:** INT / 2 (felfelé kerekítve), minimum 1.                                                                                                                                                                                                                                             |
| **Movement / Mozgás**               | A karakter mozgásának távolsága [[Stresszes események]] alatt.<br>**Számítása:** `Movement = (SPD + 3) méter`, minimum 3 méter.                                                                                                                                                                                                                                                                                         |

### Védekező Értékek

| Érték (Angol / Magyar)                     | Leírás és Számítása                                                                                                                                                                                                                                                                |
| :----------------------------------------- | :--------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Target Defense (TD) / Célpont Védelem**  | Ezt az értéket kell figyelni támadásnál, ha konkrét célpontként támadják a karaktert.<br>**Számítása:** `5 + SPD + AP`.                                                                                                                                                            |
| **AoE Defense / Területi Védelem**         | Ezt az értéket a területi hatású (AoE) támadások során kell figyelembe venni. Ha a dobás sikeres, de nem éri el a teljes védelmi értéket, fél sebzés számítódik. Ha a dobás a védelmi érték felét (lefelé kerekítve) sem éri el, 0 sebzés számítódik.<br>**Számítása:** `5 + DEX`. |
| **Mental Defense (MD) / Mentális Védelem** | Ez a védekezés mind mágikus hatások, mind mentális támadások ellen is számítható.<br>**Számítása:** `5 + WIL`.                                                                                                                                                                     |

### Egyéb Jellemzők

| Jellemző (Angol / Magyar)      | Leírás                                                                                                                                                                                                                                                                                                                                                                         |
| :----------------------------- | :----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Level / Szint**              | Szintérték, elsősorban a szörnyek vagy mutánsok erejének osztályozására szolgál. Jelentése: egy `2^n` lény erejével bír, ahol `n` a szint értéke. A szintezés 0-ról indul, és a legtöbb játékban a karakterek nem is lépnek szintet. Minden egyéb, a szinthez kapcsolódó érték `2^n`-szeresére nő (külön kell vezetni a szintből származó értékeket, az alapértelmezettektől). |
| ***Experience / Tapasztalat*** | A tapasztalat valójában nem kerül feltüntetésre a karakterlapon (legfeljebb a még el nem használt tapasztalat), ezért nem számít bele közvetlenül a karakterértékekbe. A játékok során szerzett tapasztalat a képességek fejlesztésére költhető a képességgráfon való haladással.                                                                                              |
