## Akciók: Tevékenységek a Világban

Karaktered a játék során számos **akciót** hajthat végre, amelyekkel interakcióba léphet a világgal és kihívások elé nézhet.

**Általános akciók:** Normál körülmények között a karakterek szabadon és korlátozás nélkül használhatnak akciókat.

**Akciók stresszes események alatt:** Stresszes események, mint például harc vagy feszült szituációk, során a karakterek **(SPD + 3) / 2** értéküknek megfelelő számú akciót használhatnak fel körönként, de minimum 1 akciót.

Az alábbiakban felsoroljuk a lehetséges akciótípusokat:

### Elérhető Akciók

#### Mozgás

Stresszes események során a karakterek mozgása nem szabad, hanem akciók felhasználásával történik. Egy körben a mozgás akció többször is végrehajtható. Részletesebben lásd: [[Játék/Szabályok/Közös Játékmechanikák/Mozgás|Mozgás]].

#### Interakció

Ez az akció a világban található tárgyak használatára, kommunikációra, környezettel való kapcsolatfelvételre vagy bármilyen más aktív, de nem feltétlenül kockázatos tevékenységre vonatkozik.

#### Próba (Skill Check)

Az interakcióhoz hasonlóan, a Próba akció is valamilyen tevékenység végrehajtását jelenti, de ebben az esetben egy **Képességpróbára (Skill Check)** van szükség. Akkor alkalmazandó, ha a kívánt tevékenység nehezebb, vagy annak kimenetele bizonytalan. A próbához használt képességet a mesélő (GM) határozza meg.

#### Varázslás

Ez az akció lehetővé teszi a karakter számára, hogy használja az általa ismert és bekészített varázslatokat. Amennyiben a varázslat támadásra irányul, először ezt az akciót kell végrehajtani, majd a támadást.

Az elsőrendű varázslatok kétféle dobást igényelhetnek:

1. **Szabad médium nélküli varázslatok:** Amennyiben a varázslat nem rendelkezik szabad médiummal, csak a bekészítés (előkészítés) során szükséges egy **Varázslatkészítés Próba (Spell Crafting Check)** dobása. Alapértelmezés szerint ez az INT (Intelligencia) módosítóval történik, és a Célnehézség (DC) értéke **10**.
2. **Szabad médiummal rendelkező varázslatok:** Ha a varázslat szabad médiummal rendelkezik, a bekészítéskor nem szükséges dobni, azonban minden egyes kasztolás (elmondás) alkalmával egy **Varázslatkasztolás Próba (Spell Casting Check)** szükséges. Ez szintén az INT módosítóval történik, és a Célnehézség (DC) értéke **10**.

**Dobások következményei:**

- Ha a **Varázslatkészítés Próba** sikertelen, a karakter 8 órán belül nem próbálkozhat újra az adott varázslat bekészítésével (elakad a helyes használat megtervezésében).
- Ha a **Varázslatkasztolás Próba** sikertelen, a karakter 1 percen belül nem használhatja az adott varázslatot (ideiglenesen elzárja magától azt).

#### Támadás

A Támadás akcióval a karakter fegyverrel vagy korábban bekészített varázslattal hajthat végre csapást. A támadás típusától függően a mesélő (GM) egy **Támadó Dobást (Attack Roll)** fog kérni a célpont(ok) **Célpont/Területi/Mentális Védelem** értéke ellen. Sikeres támadás esetén dobható a használt eszköz/módszer **Sebzés Dobása (Damage Roll)**.

#### Reakció

Különféle események vagy műveletek **reakciót** válthatnak ki. Ennek az akciónak a használatához a karakternek kell, hogy maradjon elhasználatlan akciópontja az adott körben. Ha egy esemény kivált egy reakciót, a karakter ezekből a megmaradt akciópontokból használhatja fel a reakcióját. Reakciót annyiszor lehet használni, ahány akciópontja maradt a karakternek.

#### Pakolás

Ez az akció lehetővé teszi a karakter számára, hogy tárgyakat tegyen el vagy vegyen elő a felszereléséből. Páncélzatok levétele csak stresszes eseményeken kívül történhet meg. Stresszes eseményen belül a páncélzat levétele 10 akciópont felhasználásával lehetséges.

#### Pihenés

A Pihenés két fajtája segíti a karaktereket a felépülésben és az erőgyűjtésben:

**Rövid Pihenés** A karakterek minden óra, amit pihenéssel töltenek, felhasználható az alábbiak közül 1 dologra:

- A karakter életerőpontjai (HP) visszatöltődnek 10 ponttal.
- Nem maradandó negatív státuszhatások megszüntetése (a GM döntése alapján).
- Egy elsőrendű varázslat kicserélése.

**Hosszú Pihenés** A Hosszú Pihenés minimum 8 órát igényel. A következő hatásokkal jár egy hosszú pihenés:

- A karakter életerőpontjai (HP) teljesen feltöltődnek.
- Az összes nem maradandó státuszhatás megszűnik (a GM döntése alapján).
- Az összes elsőrendű varázslat kicserélhető.