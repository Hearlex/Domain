## Sebzés fajták

| Sebzés Típusa  | Leírás                                                                                                                                                |
| :------------- | :---------------------------------------------------------------------------------------------------------------------------------------------------- |
| **Fizikai**    | Sarló, kalapács, dárda, kard, ökölcsapás, esés, ütés, stb. által okozott sérülés.                                                                     |
| **Mentális**   | Elmebéli támadás, illúziók, félelem, pszichikai sokk, elmezavarás, vagy elme kontrollja.                                                              |
| **Tűz**        | Égés, lángok, hőhullám, vulkanikus kitörés vagy olvadt anyag által okozott sérülés.                                                                   |
| **Szél**       | Vihar, tornádó, légnyomás-változás, szélvágás vagy légáramlatok által okozott sérülés.                                                                |
| **Víz**        | Fulladás, vízsugár, áradás, víz alatti nyomás vagy vízköpeny által okozott sérülés.                                                                   |
| **Jég**        | Fagyás, hideg, jégtörés, jégkristályok vagy hipotermia által okozott sérülés.                                                                         |
| **Föld**       | Kőomlás, sziklák, földrengés, iszaplavina, föld alá temetés vagy talajmanipuláció.                                                                    |
| **Elektromos** | Villám, áramütés, statikus feltöltés, elektromos ív vagy energiapurpulás.                                                                             |
| **Kontraszt**  | A valóság szövetének, vagy a fizikai törvényeknek a manipulálásával, torzításával okozott sebzés, a lelkeknek okozott közvetlen sebzés.               |
| **Cringe**     | Kínos, kellemetlen, vagy borzasztóan rossz előadás/helyzet által okozott érzelmi/lelki sebzés. Általában a játékmester osztja a játék megzavarásáért. |
## Halál
Amennyiben a karakter élete 0 alá esik eszméletlen állapotba kerül. Ha a karakter életének kétszeresét kapja sebzésként, akkor azonnal bekövetkezik a halál. Eszméletlen karaktereket ki lehet végezni (bizonyos esetekben eszméletvesztés lépését ki lehet hagyni).

Halál bekövetkeztekor a játékosok az alábbi négy opció közül választhatnak:
- A karakter nem hal meg, de valami súlyos hátrányt kap. - A GM eldöntheti, hogy milyen súlyos veszteséget kap a karakter azért cserébe, hogy túlélje az eseményt. A jelenet hátralevő részében nem játszhat egy ilyen karakter.
- A karakter valóban meghal - A karakter valóban meghal.
- A karakter hősi akciót kap - A hősi akció annyit jelent, hogy halála előtt még egy dolgot végrehajthat ami biztosan sikerülni fog. A GM dönti el mi fér bele a realitásba.
- A sors kockája - A játékos a karakter sorsát egy kocka dobásra hagyja. Ez egy d20-as dobás, aminél 5 vagy az alatt a karakter azonnal meghal, 6-10 értékeknél meghal de még előtte végrehajt valamit, 11-15 értéknél nem hal meg de kap valami súlyos hátrányt, 16-20 értékeknél pedig nem hal meg és nem is kap súlyos hátrányt. Ha sikerül 20-ast dobni akkor a karakter teljes életével, és minden negatív hatás nélkül visszakerülhet a játékba.