## Karakteralkotás: A Kalandod Kezdete

Karaktered megalkotása izgalmas utazás, amely során egyedi hőst formálhatsz, aki készen áll a világ kihívásaira. Ne feledd, a legfontosabb, hogy olyan karaktert alkoss, akivel szívesen játszol!

### 1. Faj kiválasztása

A karakteralkotás első lépése, hogy kiválasztod azt a **fajt**, amelyhez karaktered tartozik. Bár bizonyos fajok jobban kiegészíthetnek bizonyos osztályokat vagy képességfákat, ne aggódj a "minmaxolás" miatt! A játék a legtöbb esetben akkor a legélvezetesebb, ha a karaktereddel való azonosulás és a történet szempontjából hozod meg a döntéseket.

### 2. Osztály meghatározása

Ebben a világban mindenki rendelkezik valamilyen **osztállyal** – még azok is, akik látszólag "semmilyennel" sem. Az osztályok a speciális képességeket és adottságokat tükrözik, amelyekkel a világ megajándékozott valakit. Vannak, akik természetfeletti áldásokban részesültek, mások a kristályok erejét használva varázsolnak, megint mások pedig lelkeket kötnek magukhoz. Azok pedig, akik egyikkel sem rendelkeznek, gyorsabban fejlődnek a "hétköznapinak" tűnő képességekkel.

Gondold át, milyen utat járna be a karaktered, és válaszd ki ehhez illő osztályát! Amennyiben a mesélőd engedélyezi, a varázslók esetében akár több **affinitást** is választhatsz, még gazdagabbá téve mágikus tudásodat.

### 3. Kezdeti képességek elsajátítása

Kezdésként minden karakter **10 szabadon felhasználható tudásponttal** rendelkezik. Ezeket a pontokat arra használhatod fel, hogy bármely, a karaktered számára elérhető **képességfában** elindulj, és kifejlessz valamilyen képességet.

> [!info]
> 
> Egy új képességfa megkezdéséhez 1 tudáspont szükséges. Bizonyos képességfák, például a [[Fegyverfa]] többször is megkezdhető, minden fegyverre külön-külön.

### 4. Karakterértékekből való számítások

Miután a karaktered értékeit kiszámoltad a fajból kiindulva, majd az osztály és skillfák alapján módosítva, van még néhány érték amit szintén frissítened kell:
- Health Point: A HP-dhoz minden egyes TGH módosítóért 5 életet kell hogy hozzáadj (vagy kivonj, ha negatív a módosítód).
- Védelmi értékek számítása: Minden ellened tett támadás a védelmi értékekből számítható, hogy sikeres vagy sikertelen. Számítsd ki a védelmi értékeket az alábbi módon:
	- **Target Defense** - Számítása: 5 + SPD + AP
	- **AoE Defense** - Számítása: 5 + DEX
	- **Mental Defense** - Számítása: 5 + WIL
- Limitációs értékek számítása: A karakternek vannak limitációi. Ezek közül a varázslásban és az ismerkedésben levő értékeket a karakter szellemi értékeiből számíthatod ki, míg az mozgást a sebességből:
	- **Relations** - Számítása: CHA
	- **Strings** - Számítása: INT / 2 (felfelé kerekítve), minimum 1.
	- **Movement** - Számítása: (SPD + 3) méter, minimum 3.

---

### Karaktered Története és Személyisége

A mechanikai alapok mellett egy jó karakterhez elengedhetetlen egy gazdag **háttértörténet** és egy megkapó **személyiség**.

#### A Háttértörténet Jelentősége

A karakteralkotás során folyamatosan tartsd szem előtt karaktered lehetséges **háttértörténetét**! Bár mechanikai előnnyel nem jár, gyakran a leginspirálóbb, ha először a történetet képzeled el, majd ez alapján választasz fajt és osztályt, amelyek illeszkednek ehhez az elképzeléshez. Ugyanígy, a kezdeti képességeket is e történet mentén érdemes kiválasztani.

**Példák:**

- Szeretnél egy évszázadokat megélt kardmestert alakítani? Válaszd az **elfeket** és a **Szakértő** osztályt, majd fektess be minden pontot a fegyverfában (kard) található képességekbe!
- Inkább egy mágikus ezermester törpét játszanál? Akkor válassza a **törpét** és a **Mágust**, majd ossz el pontokat egy egyszerűbb mágiafába és valamelyik mesterségfába!

#### Karaktered Személyisége

Karaktered **személyisége** rendkívül fontos, de még fontosabb, hogy mindenki jól érezze magát az asztalnál. A karakterek lehetnek gonoszak, jók, viccesek vagy akár buták – a játékmechanikát ez nem befolyásolja, így nyugodtan választhatsz olyan személyiséget, amivel szívesen játszanál.

**Fontos tanács:** Ügyelj arra, hogy a választott személyiség ne vegye el mások kedvét a játéktól (például önző vagy magányos karakterekkel). Ha mégis ilyen karaktert szeretnél játszani, érdemes célul kitűzni, hogy a karaktered valamilyen **személyiségfejlődésen** menjen keresztül a kalandok során. Így nyitott maradsz a karaktered alakítására, ahogy azt a közös játék megkívánja!
