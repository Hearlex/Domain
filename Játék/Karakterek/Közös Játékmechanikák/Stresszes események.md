Stresszes eseménynek hívjuk az olyan részeit a játékoknak, ahol rövid idő alatt történik valamilyen fontos és/vagy életbevágó történés. A leggyakrabban a csaták minősülnek stresszes eseménynek.

Ilyenkor minden játékos dob egy Initiative értéket, ami a dexterityből és egy luck dobás értékéből származik a következő képlettel: $$ initiative = LUC + DEX $$
A játékosok egymás után jönnek, az ellenségek/környezeti akciók két féleképpen csatlakozhatnak a körhöz:
- Vagy a kör elején/végén jön az összes.
- Vagy pedig saját értéket dobnak.
Ezt a játékmesternek kell eldönteni a helyzettől függően. Például ha a stresszes esemény egy hangverseny ahol a közönség az "ellenség" és a reakcióját kell akcióként értelmezni, akkor az jöhet a kör végén, amikor már játszottak valamit a játékosok. Ha pedig csatáról beszélünk és kettő fontosabb ellenség következik, akkor hasznos lehet különböző értékeket dobni helyettük.

A játékosok a saját akciószámukat (lásd: [[Akciók]]) úgy használják fel ahogy szeretnék és abban a sorrendben ahogy szeretnék és ahogy együtt vannak a játékmester által irányított elemeken kívül.

Minden stresszes esemény rendelkezik egy bevezetéssel, ami leírja a helyzetet és tippet ad a játékosoknak, hogy hogyan lehet megoldani a szituációt.

Minden stresszes esemény rendelkezik akciókkal. Ez hasonló azokhoz az akciókhoz amiket a játékosok végeznek, azonban itt az ellenségek vagy a környezet változása hajt végre valamit. Ilyen lehet támadás, a falak leomlása, vagy valamilyen egyéb történés.

Minden stresszes esemény rendelkezik egy vagy több céllal. Ha sikerült elérni egy célt, akkor az ahhoz tartozó történés fog végbe menni. Érdemes több célt is használni, mert amennyiben a játékosok nem az elvárt célt érik el, akkor is a lehetőségek közül a legközelebbit lehet választani!