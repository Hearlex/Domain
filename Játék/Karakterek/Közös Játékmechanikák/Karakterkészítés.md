A karakterkészítés a következő lépésekből áll:
## 1. Faj választás
A karakterkészítés első lépése, hogy kiválasztjuk milyen fajjal szeretnénk játszani. Bár vannak olyan karakterértékek amik bizonyos osztályok és skillfák esetében hasznosabbak, de a játék jelentős részében nincs szükség minmaxolásra, ahhoz hogy élvezhető karaktereket lehessen alkotni.

## 2. Osztály választás
A világban mindenki rendelkezik valamilyen osztállyal. Az is aki nem! Az osztályok besorolják az embereket az alapján, hogy milyen speciális képességet kaptak a világtól. Vannak akik természetfeletti áldásokat kaptak, mások képesek a kristályok segítségével varázsolni és megint mások pedig lelkeket tudnak kötni. Azok akik ezek egyikével sem rendelkeznek, pedig sokkal jobban tudnak fokuszálni a hétköznapi skillfákra. Gondold át és válaszd ki, hogy a karaktered melyik osztályba kerül. Amennyiben a játékmestered engedi, a varázslóknál akár több affinitást is választhatsz.

## 3. Kezdeti képességek
Kezdetben minden karakter 10 szabadon felhasználható tudásponttal rendelkezik. Bármelyik a karaktered számára elérhető skillfában elindulhatsz és kifejleszthetsz valamilyen képességet.
>[!info]
>A fák elkezdéséhez szükséges kezdőpont 1 pont-ot igényel

## Mindeközben a történeted
Mindeközben ne felejtsd el, hogy egy jó karakter rendelkezik valamilyen háttértörténettel is. Ha van egy ötleted, akkor az alapján válassz fajt és osztályt, hogy mi illik abba a történetbe! Illetve a kezdeti képességeket is ez alapján válaszd ki! Például szeretnél egy több száz éves kardmestert játszani? Válaszd ki az elfeket és a szakértő osztályt, majd tedd bele az összes pontodat a fegyverfánál (kard) található képességekbe. Vagy szeretnél egy mágikus ezermester törpét játszani? Akkor válaszd ki a törpét és a mágust, majd tegyél pontokat egyszerűbb mágiafába és valamelyik mesterségfába!

### A karaktered személyisége
A karakterednek nagyon fontos, hogy legyen személyisége. De az mégfontosabb, hogy mindenki jól érezze magát a játékasztalnál. A karakterek személyisége lehet gonosz, jó, vicces vagy buta. A játékmechanikáját ez nem változtatja, így nyugodtan választhatsz olyan személyiséget amit szívesen eljátszanál, és nem kell, hogy azon aggódj, hogy ez hogyan fogja befolyásolni a játékodat. Arra azonban ügyelj, hogy másnak se vedd el a kedvét, például önző vagy magányos karakterekkel. Ha ilyenekkel játszanál, érdemes kitűzni célul, hogy a karaktered valamilyen személyiségváltozáson menjen keresztül, így nyitott leszel alakítani a karaktereden úgy, ahogy az asztal igényli!