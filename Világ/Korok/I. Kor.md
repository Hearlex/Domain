Kezdetben üresség volt a világban. Az égbolt egy üres vászon, ami betöltésre vár. És minden világ a saját stílusában, de hasonló szabályok alapján jön létre. Így keletkezett a semmiből a lebegő sziget Rageus.

A világ önmagában mindig is létezett, viszont az idők vége, elindította egymagában az idők kezdetét is. A világ egy óraműként működik, és ahogy befejezi a működését, visszaállítja magát abba az időbe és helyzetbe, ahol az I. Kor megkezdődött. A szinte végtelen lélek megjelent a világban, a látszólag elpárolgott energia kikristályosodott formájában materializálódott a világban kristálymonolitokként. És mindezeket követve megindult ismételten a világ ideje, az első teremtmények létrejötte és a történet újrakezdése.

Elsők között kiemelkedett a monolitok alakjában a hatalmas mágikus kör, ami elindította a világ működését. A mágikus monolitok mentén kialakult a hatszögletű és a félhold alakú kontinens. A kontinens viszonylag hamar elkezdett átformálódni, minden félsziget a saját monolitjának megfelelően.
A tűz monolit közelében vulkanikus kőzetek és hegyek alakultak ki. Forró légkör és égető tüzek.
A szél monolit kiemelte a földből a földrengeteget, volt amelyik így hosszú égig érő hegyekké és volt amelyik lebegő szigetekké alakultak át.
A víz monolit magával süllyesztette a félsziget nagyrészét. A víz alatt komoly növény és élővilágnak előkészítve a helyet.
A jég monolit jeget és havat súlytott az egész félszigetre. Néhol hegyeket máshol völgyeket emelt, elrejtve kisebb-nagyobb barlangokkal a túlélés érdekében. Szomszédjából befolyt vízből pedig Fjordokat alakított ki.
A föld monolit volt a legaktívabb, elsők között kezdte el a növénytermesztést. És bár dimbes-dombos területet alkotott, a legkiemelkedőbb jellemzője mégis az élettel és vaddal teli dzsungel lett.
Az elektromos monolit tette a legkevesebbet. Ahelyett hogy átalakította a földet, csupán megtöltötte azt és a levegőt is elektromos feszültséggel. Ahol túl sok volt a töltés, kicsapódott szakadékok és oszlopok formájában, ahol pedig tudott beakadt egy állandó állapotba és lebegő gömbvillámok emelkedtek ki, néhol repkedő föld darabokkal körülöttük.
A fehér monolit régi idők emlékére fehér márványból épített magának templomot. Majd a földet maga körül besűlyesztette ameddig a szakadék közepén csak a temploma és annak szigete, akörül pedig tenger keletkezett. A szakadék mentén pedig dús erdőket hozott létre, mindegyik félszigetnek megfelelőt, ahol az élőlények és szörnyek számtalan formában jöhetnek majd létre.
És valahol egy távoli kontinensen, a fekete monolit irigyelte a csodás világot, amit a többi monolit alkotott. Ezért azok képmására, gyönyörű erdőket, magas hegyeket, vízzel teli völgyeket, számos folyót és még több rejtélyes biomot alkotott. 

Az első élőlények a sárkányok voltak. Minden affinitás szerint egy. A sárkányok lettek megbízva azzal, hogy a monolitok ne legyenek erősebbek a többinél. Ha valamelyik terület túl sok élőlénnyel vagy erőforrással rendelkezett, a többi monolit a saját sárkányait küldte oda, hogy megoldják a problémát. A sárkányok hatalmasabbak voltak ezért mindennél, kivéve maguknál a monolitoknál, és a lelkek kollektívájánál akik azoknak a monolitoknak a gondolatait formálták. Így ha túl sok sárkány keletkezett, vagy néhány sárkány szembeszállt a monolitjával, akkor megjelentek olyan szellemteremtmények, akik sárkányokat tudtak ölni.

Ezek után jelentek meg a különböző fajok és szörnyek. Némelyik szörny értelmes, némelyik nem. A különböző fajok azonban mindig rendelkeztek legalább egy minimális értelemmel. Komoly különbség nem is volt mindig megfigyelhető közöttük, leginkább attól dőlt el, ki számít fajnak és ki szörnynek, hogy melyik volt hatékonyabb a félsziget uralásában. Ebben az orbitális háborúban megszámlálhatatlanul sok áldozat keletkezett. Fajok ezrei jöttek létre, hála a monolitoknak, és ebből jelentős része el is pusztult ebben az időszakban.

Az elsődleges nyertesek a következők voltak. A tüzes kőzetekből, a kőemberek, másnéven a [[Magmatörpék]] kerültek ki nyertesként, elképesztő védelmük és erejüknek köszönhetően. Az egekbe nyúló hegyek és közte a völgyek sebességet igényeltek, így itt a szárnyas [[Szárnyszülöttek]] váltak a legjobb túlélőkké. A víz alatt hihetetlen úszási képességre volt szükség, és még jobb érzékelésre. Itt a [[Búvárlények]] nyertek. A dermesztő hidegeket csak kevés, igen nagy lény tudta túlélni. Olyanok akik a havat köpenyként, a fjordot pedig házukként tudták használni, a felhőket karcoló [[Titánok]] lettek az itt túlélő faj. A dzsungelek veszélyei közt számos élőlény élte túl a veszedelmeket. Egy volt mindegyikben a közös, veszedelmes sebesség, túlélőképesség és érzékszervek. Szinte ugyanúgy, mint ahogy a szörnyek voltak, ezért is hívják őket a [[Szörnyszülöttek]]nek. Az elektromosság lemezén, csak azok tudtak túlélni, akik képesek voltak a statikus feszültségből táplálkozni. Ezzel a képeséggel a leghatékonyabbak a [[Pszcihépolipok]] voltak. Az erdők mélyében egy látszólag örökké élő és furfangra támaszkodó faj élte túl legtovább, ők voltak az [[Őstrollok]]. Segítségükre volt, hogy a legtöbb affinitáshoz való kapcsolatot és így a mágiát is ők sajátították el elsőként. Illetve a másik kontinensen, mivel a fehér monolit meggátolta a feketét, hogy saját élő gyermekei lehessenek, az másfajta cselhez folyamodott. Olyan élőlényeket hozott létre, akikbe az idők és helyekből lopott lelkeket forrasztott bele. Ezek voltak a [[Relikviák]] kevésbé "élő lények", mintsem tárgyak, amik próbáltak alkalmazkodni a világhoz.

Az I. Kor arról szólt, hogy hogyan élték túl ezek a népek. Alakítottak ki kisebb csoportokat és jöttek rá arra, hogy egységben az erő. A végtelen vad, sárkánytámadások, mágikus csapások és szinte mindennapos természeti katasztrófák ellenére az I. Kor végére mindegyik főbb faj a saját fajának megfelelő csoportot alkotott. Az elsők akik felismerték a közösség értékét, az elektromosság félszigetén élő Pszcihépolipok voltak. Ők rájöttek arra is, hogy kommunikációjuk során feltudják használni a gondolataikat, amiket közvetlenül tudnak egymás elméjébe juttatni, a környezetben található elektromos energiának köszönhetően. Ők hozták létre a világ első csoportját, majd elkezdték vadászni az energiát összegyűjtő egyéb szörnyeket táplálkozás céljából.

A korszakból sok történet jött ki, ami később beleivódott a népek kultúrájába. A szárnyszülöttek és búvárlények gyermeke például nagyon hamar találkozott. Két tagja egy szárnyashím és úszonyoslány egymásba szerettek. A gyermekük azonban mint hogy se víz alatt, se víz felett nem tudott levegőt venni, kora szülötten meghalt. Ezt követve mindkét nép szereti a másikat, de egymástól mégis jelentősen elkülönül.

Egy másik történet az Őstrollok és Szörnyszülöttek között található. Ahol az őstrollok megölték a szörnyszülöttek közül egynek a családját. Ennek okán az élete egészében vadászta az őstrollokat és minden közeli fajt a saját családjába fogadt. Utódokat nemzett és őket is arra tanította, hogyan vadásszon. A dzsungel egészében ezért lett sok fajból álló törsz, akik a vadász halála után több apró törzsre bomlott szét. Az őstrollok pedig rettegtek kimenni az erdőből, félve a vadásztól és inkább visszahúzódtak a hosszú életük védelméért.

A magmatörpék legsikeresebb harcosa gyenge lényként született ebbe a világba. Ő ezt nem tudta, ezért megpróbált megküzdeni mindennel ami az útjába került. Sok siker után azonban közel az életét vesztette egy tüzes kőóriás ellen. Teljes csalódás öntötte el, és úgy döntött, olyan kemény lesz, mint a körülötte található hegyek. Ezért kezdte el azoknak a hegyeknek a köveit, ásványait enni. Öregkorára olyan kemény volt a páncélja, hogy a sárkányok sem tudták átütni. Ezért mondják azt, hogy a magmatörpék mindig is sebezhetetlenek voltak. Ők pedig nagy vonzalommal vannak azóta is az ásványok és azok művelése iránt.

Két népnek nincsen története. Az egyik a relikviák fiai, akik valódi élet nélkül, csupán különböző formákba alakultak és örökös küzdelmet folytattak maguk között.
A másik pedig az óriások fiai. Az óriások olyan kevesen vannak, hogy nem volt kik között történet mondásnak lehetősége. Ők egyszerűen azért élték túl, mert egy fújással megkopasztottak egy hegyet, egy tapssal kettéválasztották a tengereket és az óceánt és ütésük alakította ki az újabb fjordok helyét. Hosszú idők teltek el mire csoportokat alkottak, és addigra méretük is jelentősen kisebb lett. Erre azonban nem az I. Kor során került sor.