Évezredek óta nem látott csend települt egész [[Rageus]] területére. Az [[Egyesült Fajok Szövetsége]] ráeszmélt, hogy mint egyetlen védelem alatt álló ország(ok), minden nép hozzájuk fog érkezni. Illetve, hogy a [[Félhold Federáció]] olyan fegyverekkel rendelkezik, amikkel konkrétan tönkre lehet tenni a világot.

A Félhold Federáció pedig arra eszmélt rá, hogy az Egyesült Fajok Szövetsége rendelkezik védelmi eszközzel a csúcsfegyverük ellen, ellenben ők nem tudnák a saját fegyverüket kivédeni. Így csupán nagyon rövid idejük maradt, hogy kifejlesszenek védelmet vagy hogy megsemmisítsék a túloldalt, mielőtt azok is kifejlesztenek hasonló fegyvert és megsemmisítik őket.

A két nép erőteljes fejlesztésbe kezdett. A háború hamarosan a két kontinens közötti hidegháborúvá vált. Az új onnan megjelenő távkommunikációs eszközök lehetővé tették, egy új fajta harci színtér létrejöttét. Az információs háborút.
Mindkét oldal kémeket kezdett képezni és folyamatos információ lopás és szabotálást intéztek egymás ellen. Egyik fél sem akart többet tüzelni félve a válaszcsapástól, legalábbis egészen addig amíg biztosra nem tudták, hogy letudják győzni a túloldalt.

Mindeközben a világ mágiája egyre gyorsabban kezdett el csökkeni és az energia valamint a kristály mind ritka nyersforrássá váltak. A korábbi droxusi technológia lett a normális az egész világon és csak kevés helyen használtak mágikus eszközöket. A mágia csökennése mellett, rengeteg szörny is eltűnt, valamint sok faj szintén elkezdett kikopni a létezésből. A világ azon kevés pontján, ahol a még létező monolitok jónak látták létrejöttek biztos pontok. A [[Mágikus Lények]] ezeken a helyszíneken éltek és itt volt még egyedül felfedezhető létezésük. A többi országban és helyszínen már csak a [[Törpék]] és [[Emberek]] maradtak, illetve a félszerzetek. Az [[Orcok]] szintén beilleszkedtek ezekbe az országokba bár a legtöbbjüket csúnyán kiutasították a világból, sokan őket okolták a V. Kor végén történt katasztrófa miatt.

A maradék összes ország, beleértve [[Hottild]]ot is, csatlakozott a Félhold federációhoz. Illetve [[Brönhoch]]al együtt több apró országra bomlott (Bár Hottild továbbra is létezett, kisebb lett):
- A kereskedő bazárország, ami eddig a legnagyobb városa volt Brönhochnak, [[Dzarvathar]] lett.
- Az egekbe nyúló hegyek és lebegő sziklák, amik zuhanni kezdtek egy kilapult földterületet hagytak maguk után, ide költözött néhány törpe és megalapították [[Brünhild]]et.
- És végezetül az elektromos lemez legújabb városa, ahova a maradék Droxusi lakó menekült, [[Patterzaun]]. Ők a VI. Kor során az egyik legnagyobb támogatói lettek az Egyesült Fajok szövetségének.

A világ mindeközben számos természeti és mágikus csapást élt át. Hasonlók történtek mint az első időkben, Földrengések, lebegő földek zuhanása, lávák kitörése stb... A világ tudósai észrevették továbbá, hogy a maradék monolitok mind jelentősen lecsökkentek és némelyik korábban létrehozott mesterséges kristály már nagyobb volt mint a jelenleg is létező monolitok. Egyes tudósok ismét elővették a régi kérdést, hogy vajon mi lehet az égkupolán túl és elkezdték kidolgozni az első rakéták terveit.

A VI. Kor során a következő 4 fontos esemény történt, kronológiai sorrendben:
1. Az Orcok visszatértek az otthonukra, és elkezdtek együtt dolgozni a Félhold Federációval. 
2. Létrejöttek a számítógépek, amik részben mágikus részben mechanikus eszközökkel működtek. Megváltoztatta a világot. Ilyenkor sikerült az első lényt az űrbe juttatni.
3. Egy Fél-elf boszorkány, fekete és fehér affinitással megpróbálta újrateremteni a világot. Bár próbálkozása elbukott, a történelem megváltozott miután minden írásos emlék megszűnt a régi idők mágikus lényeiről. 
4. A Félhold Federáció egy hamis információ hatására megtámadta a főkontinenst. Egyetlen csapással elpusztították az összes maradék monolitot kivéve a fehéret, amit továbbra is védett a mágikus pajzs. Ezek után válaszcsapás érkezett az EFSZ-től és a teljes Félhold kontinens megszűnt létezni.

Miután a VI. Kor végére elsüllyedt a két kontinens nagyrésze, és egyedül a főkontinens közepe maradt meg a következő állapot alakult ki:

Minden ország leszámítva Argadyát megsemmisült. Nadecia mágikus pajzsa szabotálva lett, ezért épp hogy a fehér kristályt és annak környezetét megtudta védeni. De a fővároson kívül az ország többi része teljesen megsemmisült.

Az összes monolit látszólag megszűnt és bár a mágikus műszerek elképesztő mennyiségű felszabadult energiát jeleztek a világban, egyszerre mindenhol kihalt a varázslás. 

Az élet 98%-a megszűnt és az egyébként 10 milliárdos népesség 200 millióra csökkent. A fekete monolit megszűnésekor a felszabadult energia volt felelős a halálok közel negyedéért.

A VI. Kor végét egy nagyon váratlan fordulat vezette be. Előbújt a világ kezdete óta létező [[Fehér Sárkány]]. A Fehér Sárkány ellenben a többi monolit sárkányaival, egyetlen feladatot őrzött, ami a következő: "Adja meg a világnak a második esélyt." A Fehér Sárkány saját életét feláldozva, beaktiválta a világ kezdete óta működő mágikus kört. Ehhez rövid ideig maga is energiává vált, újraalkotta az összes levegőben szálló energiából a kristálymonolitokat, majd a Fehér kristály maradék erejét felhasználva, valamint a fekete kristály energiáját szétbontotta a Fehér kristályt az összes többi elemi színre. A világ innentől két színtérre bomlott szét:
- Az emberek akik túlélték, megkapták a Fehér Sárkány üzenetét miszerint többé nincsenek szívesen látva ebben a világban. Így elzárták magukat az óceán egy rejtett pontjára és fejlesztésekbe kezdtek, hogy elhagyják ezt a világot.
- A [[Mágikus Lények]] pedig, egy kevés emberrel akiket a világ nem zavart el, az újonnan létrejött kristályok és azok által létrehozott közös földrészen élték tovább az életüket.