A IV. Kor fő konfliktusa a Démonok és az összes többi faj között zajlik. Ez a néhány évszázad, azért is jelentős, mert a legtöbb "vén" akik az I. Kor óta jelen van a világban elkezd megszűnni és eltűnnek a legvadabb változatai a fajoknak.

Az [[Emberek]] közösségben élve, egyre több fajok közötti átmenet születik akik még valamennyire vagy rendelkeznek az őseik tulajdonságaival vagy már teljesen emberré alakulnak. Az [[Elfek]] gyermekei az emberekkel a [[Fél-elfek]], magas mágikus kapacitással rendelkeznek és jó kapcsolatuk van a lelkekkel. A [[Törpék]] közül a [[Fél-törpök]] válnak ki, akik alacsonyabbak az átlagnál, de erősebbek és keményebbek is. A [[Szárnyasok]] emberszerű gyermekei az [[Angyalok]], akik a szárnyaikkal különböznek az egyszerű emberektől. A [[Kétéltüek]] gyermekei a [[Tengerjárók]], akik bár nem rendelkeznek uszonnyal, tudnak lélegezni a víz alatt is. Az [[Óriások]] gyermekei a [[Fagyottak]], akik nem csak nagyobbak és szélesebbek az embereknél, de természetüknél fogva erős ellenállásuk van minden méregre és természeti veszélyre. Az egyébként már emberszerű [[Vadak]] most már szinte teljes egészében emberré váltak, néhol csak egy-egy fül és farok szokta megkülönböztetni a [[Vademberek]]et. Ügyesebbek és jobb megfigyelők az átlagembereknél.

Az [[Illithidek]] bár az előző kórban vonakodtak beszállni a háborúkba, és mivel az emberek nem tudtak könnyen túlélni a területükön, ezért nem is mutatták magukat, ezúttal előjönnek, hogy megküzdjenek a Démonokkal. Tudásuk sokat elárul a világ működéséről, a lelkekről és a természetfeletti áldásokról amiket a személyek kapnak. A IV. Kor közepére az Illithidek jelentős része eltávolodik a főelmétől és egyéni életbe kezd, ennek következtében megnő az [[Eldritch]]ek száma.

Ezzel párhuzamosan egyre több titokra derül fény a múltbeli történésekről, és kiderül, hogy az Elfek és Trollok erősebb mágiákat ismernek és hogy a tiltott mágiák valójában kifejezetten hasznosak a Démonok ellen. A IV. Kor közepétől már nem ölik meg a fekete vagy fehér mágiához affinitással rendelkezőket, és ők jelentős segítséget jelentenek az új kontinens felfedezésében.

A IV. Kor első felében a Démonok és Relikviák lerohanják a főkontinenst és jelentősen visszaszorítják az összes népet az északi és keleti részéről a kontinensnek. Porszvatt megsemmisül és három nagyobb országra bomlik szét:
- [[Hottild]] - Ez lesz a legközelebb a démonokhoz. Technikailag egy harcos állam, aminek egyetlen célja, hogy visszaszorítsa a démonokat. A környező országok tartják fenn, mint egy buffer zóna.
- [[Nadecia]] - A kontinens közepén található szakadékban levő tenger sokáig kereskedők és kalózok helyszíneként szolgált, pláne a IV. Kor technológiai fejleményeit követve (mágikus meghajtású eszközök - kb reneszánsz). A korábbi fehér templom helyén, most egy hatalmas város született, ami a kontinens földrajzi, kultúrális, mágikus és technológiai közepe lesz.
- [[Brönhoch]] - Ez a város szintén a démonokkal szomszédos. A korábbi Porszvatt valamint Argadya kivált népéből keletkezik és az utolsó sárkányok idomítására építi védelmét. Az első sárkányidomár az, aki alatt létrejött a város és ő is fogja vezetni. Főleg a szél félsziget hegyei mögött rejtőzködik a démonoktól.

[[Droxus]] ebben az időszakban jelentős mennyiségű kulturális fejlődésnek indul, és itt kezd kialakulni egy mágia ellenes vélemény is. Az ország a IV. Kor végére minden mágust megöl vagy száműz, beleértve a szellemidézőket is. Az egyetlen kivételes képesség a természetfeletti áldás, amit még hajlandóak eltűrni.

[[Argadya]] a kalandorok főhadiszállásává válik, és innen történik az elsődleges expedició az "új kontinens" felfedezésére is. A város továbbra is fontos pont a kontinens kereskedelmében, azonban kezdi elveszíteni a versenyt Nadeciával a kor végére.

A IV. Kor felénél sikerült megölni az aktuális Démon nagyurat. Ez azzal jár, hogy a démonok három részre bomlanak. Vannak akik itt maradnak és a Relikviák segítségével továbbra is küzdenek egy új démon nagyúr alatt. Akik ezt teszik a IV. Kor végére mind elpusztulnak és a területüket visszafoglalják az emberek. A többi pedig vagy visszatér a saját kontinensére vagy pedig megkerülik a kontinenst és a túloldalt kezdenek el letelepedni. Azok akik elindulnak vissza a saját kontinensükre, túl későn veszik észre, hogy követik őket. És így jut a világ tudomására az "új kontinens", amire ezek után visszakövetik őket és elkezdik az ottani nagyurat is elpusztítani.
A másik csoport pedig akik megkerülik a kontinenst időközben változáson esnek át, és elkezdenek átalakulni. A sok természeti hatásnak és a főkontinens energiái miatt az itteniek mutálódnak és átalakulnak Orcokká. Elveszítik a képességeik egy részét, de cserébe könnyebben tudnak túlélni ezen a kontinensen is. Droxus partjainál landolnak és innentől kezdve Droxussal kerülnek háborúba.

A IV. Kor lezárását az jelzi, amikor a másik kontinensen az első telepesek felfedeznek egy új anyagot ([[Zoxium]]), aminek a segítségével képesek akár saját mágikus kristályokat alkotni energiából, valamint sokkal fejlettebb mágikus eszközöket tudnak készíteni belőle. Ez a felfedezés lehetővé teszi, hogy egy ezelőtt soha nem látott méretű mágia kitörölje a föld színéről a Démonokat. Amikor a démonok nagyura és az egész faj, beleértve a relikviákat is (legalábbis a jelentős részüket) megszűnnek, akkor záródik le a IV. Kor.