Az első évezredeket követve a népek átalakultak. A I. Kor közepén a [[Pszcihépolipok]] [[Illithidek]]ké alakultak, és alkalmazkodtak a csoportos élethez. Példájukat a legtöbben azonban csak a II. Kor elejére tudták követni. Így alakultak a [[Magmatörpék]] [[Kőtörpék]]ké, akik közül némelyik megelégelte, hogy elgyengültek régi valójukhoz képest és új csoporttá szakadva, egy részük visszaalakult magmatörpévé.

A [[Szárnyszülöttek]] hamarosan rájöttek, hogy csoportosan és eszközök segítségével hatásosabb vadászokká válhatnak. Így kezeket növesztve [[Égiragadozók]]ká váltak.
A [[búvárlények]] is azt vették észre, hogy közösséget alapítva és otthont építve sokkal tovább élnek, így alakultak [[Sellők]]ké, a többiekéhez hasonló kezeket és arcot növesztve.
A [[Titánok]] miután már majdnem egymagukban uralták a félszigetet, elkezdtek többen lenni és csökkeni méretükben. Így váltak [[Égimeszelők]]ké, azonban nagyobb csoportokat még ekkor sem alkottak.
A [[Szörnyszülöttek]] nagyon hamar törzseket alkottak. Bár ők sokfélék voltak, általános jellemzőikben elkezdtek egymásra és a többi fajra is hasonlítani. Már nem csak négy lábbal, hanem kezekkel és a későbbi emberekhez hasonló testtel is rendelkeztek.
Az [[Őstrollok]] a vadásztól való rettegésükben felfedezték a mágiát és kis törzseket alapítottak az affinitások vagy egyéb mágikus kőzetek/növények köré. Így alakultak át intelligensebb [[Trollok]]ká.

A II. Kor jelentős része azzal telt, hogy ezek a népek megtanultak csoportjaikkal együtt működni és meghozták a saját szabályaikat és viselkedési normáikat. Kialakultak szokások, mint például az Állatlények törzsfő választása és mágikus rituálék megtartása. Vagy a sellőknél az anyák tisztelete és bölcs anyák tiszteletére vízalatti otthonok építése.
A Kőtörpék jellemzően a legerősebb kőzetbőrűt tartották vezetőjüknek és fontos hagyománya lett a népüknél a fémekből eszközök készítésének olvasztás és forrasztás segítségével.
Az égiragadozók sokkal szabadabban éltek és számukra továbbra sem volt semmifajta vezető szerep. Együttesen hoztak döntést, és a leggyengébb láncszemet is ellátták táplálékkal a vadászat idején. Egy bizonyos időben a sárkányok irigyekké váltak a szintén szárnyakkal megáldott égiragadozókra, és pusztítani kezdték őket. Bár ezek a sárkányok kipusztultak, az égiragadozók azután hegyek tetejére költöztek, hogy onnan tudják elsőként megfigyelni a közeli támadókat.
Az égimeszelők és Relikviák továbbra sem alakítottak ki szokásokat. Az Illithidek pedig folytatták I. Korbeli vadászhagyományaikat, illetve a mágia helyett egyéb erőket, úgynevezett természetfeletti képességeket kezdtek keresni.
A trollok a korábban említett módon kutatótörzsekbe bomlottak és mindegyik a maga tudományát folytatta. Itt alakult ki az a szokás, hogy kövekbe vájva, vagy falakra festve rögzítsék a tudást, félve attól, hogy testük változásai során elveszítik örök életüket.

Miközben ezek a hagyományok kialakultak és megvédték saját közösségeiket, a fajok további változáson mentek keresztül. Bár a II. kor rövidebb volt jelentősen, mint az első, így is több mint két évezred telt el. Ez idő alatt pedig a Kőtörpék elvesztették a belső magmájukat és kőzetszerű testüket. A közösséghez alkalmazkodva, bár még mindig erős és kemény természettel rendelkeztek, sokkal jobban az eszközművelés és fegyverhasználatra fordították figyelmüket. Így lettek [[Törpék]].

A törpékkel egyidőben az Égiragadozók és Sellők is ráeszméltek, hogy sok hátránnyal jár, hogy nehezen tudnak testük miatt eszközöket használni, építeni és a területük teljes egészéhez alkalmazkodni. Az égiragadozók szárnyai túl sok helyet foglaltak, kezük pedig nagyrészbe a szárnyhoz volt hozzánőve, így megnehezítve a fejlődésüket. Az átalakulásuk az újszülötteknél volt megfigyelhető, akik külön kezekkel és külön szárnyakkal rendelkeztek, valamint szárnyuk mérete is kisebb volt mint elődjeiké. Ők lettek a [[Szárnyasok]].
A Sellők legnagyobb bánata, az volt, hogy nem tudtak a szárazföldre lépni. És bár rendkívül gyorsak voltak és uralták a tengereket, terjeszkedni nem tudtak egyre nagyobb népességük ellenére. Az utódok és mutálódott sellők új neve a [[Kétéltüek]] lettek, és ezek az egyedek már képesek voltak uszonyaikat lábakká szétnyitni, valamint a vízben és a levegőben is lélegezni.
Az óriások a II. Kor végére végre csoportokba álltak és bár méretük már nem volt nagyobb mint néhány óriás fa, mégis könnyebben tudtak házakban élni és akár már állatokat tenyészteni is. A tűz használata is elindult náluk és így váltak [[Óriások]]ká.

Az Állatlények közül sokan maradtak olyanok mint voltak és ők továbbra is tisztelték a hagyományokat. Azonban ha valaki elhagyta az állatias szokásokat és elkezdett eszközfejlesztéssel foglalkozni valamint növénytermesztéssel, akkor szépen lassan változni kezdett a testük. Így alakultak ki a kevésbé szörös, pikkelyes és végtagjaikkal ügyesebb [[Vadak]]ká.

A változás nehézségekbe három helyen ütközött. A Relikviák továbbra is folytatták örök harcukat, azonban látszólag elkezdtek kialakulni valami egyenlőre rejtélyes indítékkal. Az Illithidek pedig megöltek minden lényt, aki [[Eldritch]]é alakult. Ezek a lények kevésbé értették meg egymást, és ezt a legtöbben veszélyként élték meg a közösségre való tekintettel. Illetve mivel egy közös elmerendszer alakult ki, az Eldritchek sokkal könnyebben tudtak ellent mondani ennek a rendszernek és ez sokak számára eretnekség volt.

A legdurvább nehézség azonban a Trolloknál lépett fel. Mivel nagyon sok féle mágiával kezdtek el rendelkezni, és mindegyik mágiának megvolt a saját előnye, egyes törzsek úgy döntöttek, hogy ellopják mások tudását és azzal erősítik magukat. Azok akik ezt ellenezték vagy meghaltak, vagy egy közös csoportba tömörültek. A trollok nagyrésze kipusztult, de akik megmaradtak végül az elemi mágiákat végtelen mértékben kezdték el űzni, és néhány gonoszabb és sötétebb mágiát is elkezdtek használni. Azok akik viszont megegyeztek egymással, hogy ezeket elzárják a világ elől és visszaszorították a többi troll támadását, egy drasztikus fizikai változás érte. A hosszú füleken túl majdnem minden részük megváltozott. A testük az élénk színekből sokkal enyhébb bőrszínt vettek fel. A sűrű szőrzetek és óriás körmök megszűntek a legtöbb testén. Görnyedt tartásuk szintén eltűnt és helyette egyenes és hosszú formájúak lettek. És bár a legtöbben ezt betudják a Fehér monolit támogatásának, mások az új faj, az [[Elfek]] egy utolsó mindent megváltoztató tiltott mágiának tartják a majdhogynem teljes faj megváltozását.

A II. Kor lezárása már közeledett, amikor egy új veszély jelent meg a világban. Az óriások egy csoportja hirtelen összement és rendkívüli módon sokasodni kezdett. A Törpék egy csoportja pedig hasonló módon szintén jelentős változáson ment keresztül, és az elfekre hasonlító utódjaik hirtelen elkezdték belepni a kontinenst. Ez a kettő egymáshoz nagyon közeli volt, és a többi nép majd csak hosszú idő után jön rá, hogy ő maguk is hasonló fajjá alakulnak majd át. Ők voltak az [[Emberek]], az első invazív faj a világon, akik majdnem teljes egészében elpusztították a többi fajt. Bár nem rendelkeztek különlegesebb képeséggel mint az Illithidek, nem voltak vaskosabbak mint a Törpék, nem voltak olyan mozgékonyak mint a Szárnyasok, és víz alatt sem tudták felvenni a Kétéltüekkel a versenyt. Az Óriásoknál sem voltak erősebbek és a Vadaknál sem ügyesebbek. Rosszabbak voltak a mágiákban mint az Elfek. Semmiben sem voltak jobbak, mint a kiemelkedő társaik. Viszont nagyon jól alkalmazkodtak, és mindenben amiben egy faj nem emelkedett ki, abban az emberek átlagosan jók voltak. Az sem segített, hogy iszonyú sebességgel szaporodtak.

A II. Kor lezárása így a békés népcsoportok kialakulása helyett, az ember térnyerésével és a többi faj gyermekeinek dramatikus népcsökkenésével záródott.