A világban található erőforrások közül a kristályok már ismertek. Ezek a világ mozgató erői, ellenben ennek következményeképpen létrejöttek olyan elemek is amik képesek ezeknek a módosítására, befolyásolására, képzésére.

A következő lista azt mutatja be, hogy milyen formákban lehet felhasználni a világ elemeit, hogy a kristályok erejével mágiát gyakoroljanak a teremtmények.

# Közvetlen mágia
## Nyers mágia
A nyers mágia volt az első, amit ennek a világnak a lakói használni kezdtek. A sárkányok tüze például nyers mágiának minősül. A nyers mágia két részre bontható, de mindkettőhöz manára van szükség.

### Kristályok általi nyers mágia
Amikor egy élőlény, például az Elfek rendelkeznek a megfelelő kristállyal képesek annak az erejét csupán a gondolataik, mozdulatuk, hangjuk vagy néha tárgyak által előidézni. Ehhez valamilyen formában meg kell hogy jelenjen a "mágia képe".

![[Mágia képe]]

A nyers mágiájának idézése során a lény mentális kapacitásától függően bonyolult mágia jelenhet meg. Általában egy egyszerű cél, valamilyen közegen át, valamilyen hatást ér el. Ez egy [[Fonal]].

A mágia használata után a fonalaknak megfelelő mennyiségű töltet használódik el a kristályokból. Ha nincs elegendő, akkor a kristály felhasználódik és a varázslat félresikerül.

### Atmoszféra alapú nyers mágia
Ezt a fajta mágiát általában csak a szellemek és sárkányok képesek használni. Vannak azonban olyan ásványok és növények amik közvetett módon lehetővé teszik ezek használatát. Ezenfelül pontosan ugyanúgy működik, mint ahogyan kristályokkal is.

## Bárd mágia

A bárdok voltak azok, akik a sellők és szirének mágiáját leutánozták. Illetve akik a törzsi táncokból tanulva összegyűjtötték azok képességeit. A bárd mágia jellemző tulajdonsága, hogy addig tart ameddig a zene vagy tánc tart, de ezek lehetnek rövid kiáltások vagy egyszerű mozdulatok is.

Ha egy együttes / zenekar / tánccsoport közösen játszik egy darabot, akkor mindegyik egyedileg használja fel a manáját, viszont együttesen érik el a párhuzamos fonalak használatával a teljes varázslatot. Természetesen itt is általánosan kristályokat használnak a manán keresztül, de előfordulhat, hogy táncos szellemek például a környezeti mágiát használják.
### Hang alapú mágia
Rendszerint énekek vagy hangszerekkel eljátszott zenék. A zene szabályaira is a körök mágiájának tervezése érvényes, azonban párhuzamosan csak akkor lehetséges több hatás használata, ha azt a zenében is egymással párhuzamosan megtudja jeleníteni. A jártasabb bárdok képesek például a köröket rögtön zene formájában felolvasni.

Minden összekötés-t átvezetéssel oldanak meg, a hatások általában dallamok formájában jelennek meg. A rövidebb melódiák önmagukban is képesek szerepelni, például így vannak azok akik fütyüléssel képesek varázsolni. A csettintés és csattanás pedig itt is megjelenik akárcsak a mozgás alapú mágiáknál.

### Mozgás alapú mágia
Táncosok, vagy tornászok, de szinte akármilyen formában képesek ezt a formáját a mágiának alkalmazni. A hatások gyakran bizonyos mozdulatsorként jelennek meg, például valami ha hullámzik vagy ugrik, ezeknek a megjelenítését kicsit kreatívan kell kivitelezniük ezeknek a bárdoknak. Érdekes módon a csettintés vagy csattanások itt is megjelennek akárcsak a hang alapú mágiáknál.

## Telepatikus és elektromos mágia
Bizonyos lények mint például az [[Illithidek]], kifejlesztették azt a képességet, hogy a gondolataikkal ("elektromos jelekkel") képzik le a varázslatokat. Ez hasonlónak hangozhat mint a nyers mágia, azonban itt biológiailag más történik. Az Illithidek rendelkeznek egy olyan szervvel a fejükben, ami az egész idegrendszerükben különböző időzítéssel képes jeleket leadni. Az időzítés is egy leképződési formája a hatásoknak, így az illithidek születésüktől kezdve képesek például a telepatikus kommunikáció képességét használni. Érdekes módon képesek elektromos hálózatot kiépíteni ezáltal, és ezen keresztül hosszú távolságon vezetni a kristályok mágiájának erejét.

## Elfogyasztott kristályok
Az [[Óriások]]-nál kialakult az a hagyomány, hogy a harcosok elfogyasztják a mágikus kristályokat azáltal, hogy megeszik őket. Bár alapértelmezetten ők egyben nyelték le ezeket, később picit finomodott ennek a módszernek a módja. Akik ezt gyakorolják az alkímizmusnál is ismert módszerekkel előállítanak bájitalokat, amik valójában feldolgozott kristályelegyek.

Az elfogyasztott kristályok meglepő módon nem úgy jelennek meg, hogy valamilyen kívánt hatást elérnek, hanem az elegytől vagy kristálytól függően adnak valamilyen hatást.
Az alapértelmezett kristály fogyasztás hatásai a következők:
- Elektromos - Az elme képessége jelentősen megemelkedik. Gyorsabb felfogás, hyperreflexek, logikai képességek jelentős javulása, stb...
- Élet - Bizonyos esetekben a haláltól való védelmet jelenti.
- Föld - Jellemző tulajdonságok a bőr kővékeményedése, a természettel való egyesülés (földben utazás, növények irányítása stb)
- Jég - Mágia elnyelése, és néha jég alapú képességek.
- Szél - Sebesség megemelkedése, érzékszervek képességeinek javulása
- Tér és Idő - Ritkán megfigyelt, de például teleportációs képességek.
- Tűz - Láthatatlanná válás, vagy spontán tűzgyújtás a testrészekből.
- Víz - Gyorsabb gyógyulás, vízalatt légzés.

# Közvetett mágia
## Kovácsolás

A különféle ércek hatásait felhasználva, ötvözetekkel vagy éppen csak egyszerű formákba alakítva készítenek fegyvereket vagy páncélzatokat, esetleg eszközöket amik képesek mágikus hatásokra.

Ezek néha olyan hatást idéznek elő amihez szükséges kristály, de előfordul, hogy a belső tulajdonságait használják egy ércnek, ami nem igényel további mágiát.

Bár a szószerinti értelmében nem minősül kovácsolásnak, de hasonló elveken működik a többi kézműves mágia mint például a mágikus szövés is.

## Alkímia

Az alkímiának több formája is van. Alapértelmezetten azt jelenti, hogy létező alapanyagok segítségével érnek el hatásokat. Például bizonyos növények, állati maradványok tartalmaznak mágikus részecskéket vagy kristálymaradványokat magukban (amik így már konkrét hatásra specializálódnak). Máskor valamilyen ásvány vagy érc által elért hatást használnak fel.

A legelső formája a mindenki által ismert mágikus körök voltak, ahol egy körkészítéshez szükséges anyagot használtak, és annak működtetéséhez pedig kristályokat.

Az alkímiában sok lehetséges elkészítési folyamat elérhető: A főzésen, áztatáson, törésen, pépesítésen, formázáson és a sok egyéb lehetőségen túl, még a [[III. Kor]] során feltalált alkímia körökkel is lehetséges. Az alkímia körök a mágikus körök és az alkímia egyesítésével emelte új szintre azoknak képességeit.

Jellemzően alkimistának hívjuk azokat akik csak ezt a formáját használják a mágiának, vagy akik így tudományos alapokból akár saját maguk varázserő nélkül is képesek ezáltal mágikus hatásokat előidézni. Varázslóknak pedig azokat akik ugyan használhatnak alkímiát, jellemzően nekik nem ez az elsődleges varázslathasználatuk.

## Runikus és Festékmágia

A kristályoknak van egy speciális tulajdonsága, ez pedig hogy adott nyomás, hőmérséklet és mana hatására képesek átalakulni folyadékszerű formává. Az egyik legegyszerűbb módja hogy ezt elérjük egy speciális ásvány egy úgynevezett [[Trianát]] ásványból készült edényekkel lehetséges. Ezek az edények képesek a manát hosszú távon megőrizni és fokozatosan leadni magából, valamint közben a megfelelő nyomás és hőmérséklet is kialakul a kristályok olvadásához egy ilyen edényben.

A folyadék festés után szinte azonnal megszilárdul, a szimbólumokat vagy jeleket amiket ezzel felfestünk runáknak hívjuk. Ezek gyakran megegyeznek azokkal a jelekkel amiket a körökben is használunk, néha van egyszerűbb formájuk amik a runkák esetében könnyebben felhasználhatóak.

A szélmonolit közelében papírra festett talizmánokat készítenek ezekből, amik eldobható mágikus eszközök. Máshol pedig kihasználva a tárgyak vezető képességét runikus jelekkel tárgyakat bűvölnek ezekkel hosszabb távon, ezáltal mágikus képességekkel felruházva hétköznapi tárgyakat.

> [!tip] Bűvölés
>
> A bűvőlés a mágiának egyik kimenetele. A cél megjelölésekor használhatjuk a tárgyat mint médium azaz közvetítőanyagként. Így lehet például lángoló kardunk, vagy ollónk ami olyan éles, hogy mindent kettévág.

